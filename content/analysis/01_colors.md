---
Title: 01 färger
Description: Analysis for kmom04
Template: analysis
---



Hur använder tre välgörenhetsorganisationer färger på sina webbplatser?
=======================

I den här rapporten undersöks vilka färger tre välgörenhetsorganisationer använder på sina webbplatser. Syftet är att undersöka hur färgerna används för att signalera känslor.

Urval
-----------------------

Berätta vilka webbplatser du valt att undersöka och varför eller hur du gick tillväga när du gjorde ditt urval.

Det är viktigt för välgörenhetsorganisationer att signalera känslor eftersom det är medkänsla som får människor att donera pengar till deras verksamhet. Jag valde tre välgörenhetsorganisationer som jag känner för och som jag tycker gör ett bra arbete.

Operation Smile hjälper barn med läppspalt eller läpp- och käkspalt genom en operation. Det är barn som tidigare haft svårigheter att äta och prata och ofta haft stora problem med diskriminering till följd av sina svårigheter. Med en enda operation kan dessa barn få ett normalt liv. Ofta resulterar operationen i att barn som tidigare gömts undan hemma får chansen att gå i skolan, barn som tidigare varit undernärda kan äta bättre och barn som tidigare haft svårt att göra sig förstådda kan prata utan problem.

Next Generation Nepal jobbar mot trafficking i Nepal genom att hjälpa utsatta barn att komma hem till sina föräldrar och genom att arbeta förebyggande. Till skillnad från många andra välgörenhetsorganisationer i Nepal så handlar Next Generation Nepals arbete in om att bidra till barnhem där barnen bor utan till att återföra barnen till sina föräldrar.

UNHCR är FN:s flyktingorgan. UNHCR hjälper människor på flykt och använder sina bidrag till att se till att det finns tillgång till mat, hygien, skola och sjukvård i flyktingläger.  

Metod
-----------------------

Berätta kort om din "metod", hur du gör för att utföra undersökningen. Berätta om du använder något speciellt verktyg.

Undersökningen genomfördes genom att webbsidorna besöktes den 9/12 2020 i webbläsaren Firefox. Färgerna registrerades med verktyget ColorZilla och färgkoderna antecknades. För att ta reda på vilket tysnitt som texten på sidan var skriven i användes det inbyggda verktyget inspect element i Firefox för att se i koden vilket typsnitt som användes. Den största rubriken antecknades som H1, den näst största som H2 och den tredje största som H3, oavsett hur hemsidan använde HTML-taggarna. De undersöka typerna av text var H1, H2, H3 och brödtext.

Resultat
-----------------------

Dokumentera dina resultat från din studie. Berätta vad du kom fram till, vilka resultat du hittade och observerade.

###Operation Smile
Bakgrundsfärgen på hemsidan är kritvit och texten är huvudsakligen kolsvart. Högst upp på webbplatsen är det en röd ruta som verkar vara särskild inför jul. I den röda rutan är brödtexten vit och knapparna vita med röd text. Det finns också två rosa färger på sidan, en ljusrosa som bakgrundsfärg på en del av sidan, och en mörkare rosa på en knapp. Texten i navigeringsmenyn och några knappar är blå. Bakgrundsfärgen på footern är ljust grå-grön. I Figur 1. visas en snapshot av hemsidan och i Figur 2. kan färgerna på hemsidan ses.

<figure>
    <img src="../assets/img/operation_smile.PNG" alt="Operation smiles webbsida">
    <figcaption>Figure 1. Snapshot av webbplatsen för Operation Smile.</figcaption>
</figure>

Operation Smile har använt ett analogt färgschema på sin webbplats, med en starkare lite lila-aktig rosa samt röd och en ljusare rosa. Även den blå är inte så långt ifrån den lila-aktiga rosa i färgcirkeln. Jag vill inte peka ut en specifik accentfärg eftersom jag tycker alla tre av den blå mörkrosa och den röda färgen sticker ut.

<table style="border-spacing: 4px; border-collapse: separate">
    <caption>Figur 2. Färger på Operation Smiles hemsida</caption>
    <tr>
        <td style="height: 50px; width: 50px; background-color: #FFFFFF">
        <td style="height: 50px; width: 50px; background-color: #761715">
        <td style="height: 50px; width: 50px; background-color: #FFEBFA">
        <td style="height: 50px; width: 50px; background-color: #000000">
        <td style="height: 50px; width: 50px; background-color: #003798">
        <td style="height: 50px; width: 50px; background-color: #C159B8">
        <td style="height: 50px; width: 50px; background-color: #F0F8F0">
    </tr>
</table>

Hemsidan har samma typsnitt på alla undersökta typer av text, Franklin Gothic URW. Typsnittet tillhör kategorin sans-serif.

Jag tror att operation smile vill kommunicera att de gör mycket nytta för pengarna eftersom de gärna visar upp sina före och efter bilder. Jag tror att med färgerna på hemsidan vill de signalera att det är mycket som händer och full fart hos dem.


###Next Generation Nepal
Bakgrundsfärgen på hemsidan är kritvit och texten är huvudsakligen mörkgrå. Högst upp på webbplatsen är det en lågupplöst film med vit text framför. Längre ned på sidan finns det en sektion med ljusgrå bakgrund. Menytexten är mörkgrå och när man hovrar över texten blir menyknappen röd och texten vit. Länkarna är röda. Bakgrundsfärgen på footern är huvudsakligen kolsvart med kritvit text, men längst ner på footern är bakgrundsfärgen grå och texten gräddvit. I Figur 3. visas en snapshot av hemsidan.

<figure class="analysis-image">
    <img src="../assets/img/NGN.PNG" alt="NGNs webbsida">
    <figcaption>Figure 2. Snapshot av webbplatsen för organisationen NGN.</figcaption>
</figure>

Färgschemat för NGNs hemsida är en kombination av två monokromatiska färgscheman. De har använt olika nyanser av grått för de flesta områden, och sedan har de två olika nyanser av röd som accentfärg. I Figur 4. kan färgerna på hemsidan ses.

<table style="border-spacing: 4px; border-collapse: separate">
    <caption>Figur 4. Färger på NGNs hemsida</caption>
    <tr>
        <td style="height: 50px; width: 50px; background-color: #FFFFFF">
        <td style="height: 50px; width: 50px; background-color: #AC1E30">
        <td style="height: 50px; width: 50px; background-color: #4C5166">
        <td style="height: 50px; width: 50px; background-color: #EAEAEA">
        <td style="height: 50px; width: 50px; background-color: #000000">
        <td style="height: 50px; width: 50px; background-color: #343941">
        <td style="height: 50px; width: 50px; background-color: #AD1F31">
    </tr>
</table>

Hemsidan har Cabin som typsnitt på alla undersökta typer av text förutom H1. H1 som ligger ovanpå filmen som spelas upp högst upp på sidan har typsnittet Trebuchet MS. Båda typsnitten är sans-serif.

Jag tror att Next Generation Nepal vill kommunicera att de jobbar strukturerat efter en genomtänkt plan i alla stadier av trafficking och därför har en relativt enkel färgpalett utan överaskningar. Typsnittet är också stilrent och känns enkelt.

###UNHCR
Bakgrundsfärgen är kritvit och brödtexten är svart. Överst på sidan är det ett bildspel med vit text framför bilden. Det är en blå knapp med vit text för länken "läs mer". Hemsidan har också den blå färgen på loggan, symbolerna i menyn och nyhetsrubrikerna som visas tidigt på sidan. Lite längre ned på sidan finns en sektion där bakgrunden är grå respektive blå. Mot den grå bakgrunden finns en gul knapp för att donera. Knappen ändrar färg till mörkgrå när man hovrar över den. Footern har en mörkgrå bakgrundsfärg.

<figure class="analysis-image">
    <img src="../assets/img/UNHCR.PNG" alt="UNHCRs webbsida">
    <figcaption>Figure 3. Snapshot av webbplatsen för UNHCR.</figcaption>
</figure>

Färgschmat på hemsidan är i huvudsak vitt blått och svart, och så har de använt signalfärgen gul till "donera-knappen".

<table style="border-spacing: 4px; border-collapse: separate">
<caption>Figur 6. Färger på UNHCRs hemsida</caption>
<tr>
    <td style="height: 50px; width: 50px; background-color: #FFFFFF">
    <td style="height: 50px; width: 50px; background-color: #0079C3">
    <td style="height: 50px; width: 50px; background-color: #DEE1E4">
    <td style="height: 50px; width: 50px; background-color: #FAEB00">
    <td style="height: 50px; width: 50px; background-color: #222222">
    <td style="height: 50px; width: 50px; background-color: #343941">
    <td style="height: 50px; width: 50px; background-color: #AEAEAE">
</tr>
</table>

Hemsidan har typsnittet proxima_nova på alla undersökta typer av text. Typsnittet hör till kategorin sans-serif.

Jag tror att UNHCR använder sig mycket av den blå färgen från loggan för att signalera att de hör till FN. De har relativt enkla färger förutom signalfärgen på donera-knappen och jag tror att de vill kommunicera att de är tillförlitliga genom att efterlikna en nyhetssida eller en myndighetssida.

Analys
-----------------------
Utifrån organisationernas websidor verkar det som att de tre organisationerna vill kommunicera olika känslor. Operation Smile utmärker sig genom att ha många färger som sticker ut. De verkar vara den organisation som anstränger sig mest för att signalera att de har mycket på gång. Next Generation Nepal ger snarare det motsatta intrycket, deras färgval är lugnare med mindre kontrast mellan bakgrund och text samt få färger som sticker ut. De verkar vilja istället vilja förmedla att de är genomtänkta och gör rätt sak på ett strukturerat sätt. Jag tror att skillnaden går att förklara i organisationernas historia. Operation Smile bildades av en nyutbildad kirurg som ville träna på att operera läpp-och gomspalt samtidigt som han ville göra så mycket nytta som möjligt på den tiden han kunde lägga. Han blev fast och vill fortsätta skicka iväg kunniga volontärer som kan göra så mycket nytta som möjligt på den tid de har att lägga ner i organisationen. Det är helt enkelt viktigt för Operation Smile att göra så mycket av sina resurser som möjligt och därför är det vad de vill kommunicera. Next Generation Nepal är en organisation som bildades av en person som volontärarbetade på ett barnhem som en del av ett års resa för att uptäcka världen. Han upptäckte att barnen på barnhemmet i själva verket in var föräldralösa utan hade föräldrar och syskon som de hade tagits ifrån genom trafficking. Han har på nära håll sett problematiken kring barnhem som tar hand om barn egentligen har föräldrar. Han startade organisationen för att hjälpa barn som inte är föräldralösa att komma från barnhem och hem till sina föräldrar. Att de verkar vilja signalera att de är genomtänkta och strukturerade är därför inte konstigt, de gör inte bara vad som helst, utan har en plan för vad som är bäst för barnen.

I likhet med Next Generation Nepal har UNHCR en enklare design med enklare färgval jämför med Operation Smile. Däremot har de inte samma lugna känsla i sina färgval som Next Generation Nepal, utan de har den svartaste texten på den vitaste bakgrunden. Jag tror att de vill signalera en typ av "seriosetet" med sin enkla design. De vill inte ha en massa flashiga färger utan det ska vara enkelt och seriöst. Samtidgt vill de gärna att det händer mycket på webbsidan för övrigt och därför har de en hög kontrast.

Gemensamt för alla tre organisationer är att de använder färgglada och utstickande färger på donera knappar och liknande. Även de organisationer med enklare färgval har valt att ha en accentfärg eller signalfärg på knappar för att ge pengar till deras verksamhet.

Texten är skriven av Klara Djurberg.
