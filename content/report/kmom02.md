---
Title: Kmom02
Description: Report for Kmom02
Template: kmom
---

Kmom02
==================

Jag tycker mycket om SASS! Det gör det enklare och roligare att styla sidan och ger mindre frustration. Jag tycker om att kunna ge färgerna egna namn och jag tycker om att kunna nästla element och dela upp i flera filer.

Jag var inte bekant med Node, npm eller npm scripts sedan tidigare. Jag anser att npm watch fungerade väldigt bra och gjorde det enklare att jobba med sidan. Jag har dock haft en del problem med npm lint eftersom den validerade alla sidor och inte bara de som jag har skrivit. Jag förstår varför man behöver kompilera SASS till css men innan jag lärde mig npm watch var det ganska jobbigt att behöva kompilera hela tiden.

Jag ville ha mörkgröna färger med inslag av den lila färgen från min tröja på fotot. Jag tycker att det blev snyggt! Jag blev extra nöjd med färggradienten bakom min välkomst-text. Jag tycker att den bakgrunden passar med texten design och ger ett "designigt" intryck. Jag tycker också att typsnittet passar till texten "design". Eftersom jag använde ett så svårläst typsnitt använde jag det bara till den största texten. Resten av texten valde jag bara mellan att ha san-serif eller serif och serif tyckte jag passade bättre in på sidan. Jag ville att min sida skulle vara snygg men enkel och tydlig. Stilren utan att vara tråkig, därför fick den två typsnitt och ett "roligt". Det var också därför den fick olika färger men inte så många olika färger att det blir spretigt. Jag ville också ha en svart-liknande färg som inte var svart till brödtexten. Min "tagline" (under välkomsttexten "design") ändrar sig till lila för små skärmar för att den ska synas mot bakgrunden.

Jag valde att dela upp min SASS-kod för att slippa få så stora filer och för att fåbättre struktur. Variabler, navbar, typografin och de reponsiva delarna fick hamna i egna filer. Uppdelningen fungerade bra för den här storleken av projekt. Om jag skulle haft en större fil skulle jag nog ha lagt header och footer i egna filer också men nu kändes det inte som att det behövdes för att bibehålla god ordning.

Mitt TIL för detta kursmoment är att man måste kompilera SASS-kod och då kan man använda npm watch för att göra det mycket enklare. Jag tycker att det har varit ett roligt men samtidigt ganska frustrerande kursmoment som har tagit väldigt mycket tid. Jag ser fram emot att jobba vidare med de här verktygen nu när jag kan de lite bättre!
