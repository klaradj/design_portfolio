---
Title: Kmom01
Description: Report for Kmom01
Template: kmom
---

Kmom01
==================
Jag har aldrig tidigare jobbat med pico eller något annat ramverk. Jag var inte bekant med något av de nya verktygen eller teknikerna, förutom CSS. Så vitt jag kan komma på så har jag bara en fördom om design och användbarhet för webben men jag har säkert fler som jag inte kommer på. Jag har en fördom om att de som designar och/eller bygger webbsidor oftast är bättre på att hitta och förstå webbsidor än vad människor i allmänhet är. Jag tror att det gör webbsidor mindre användarvänliga och jag tror att det är viktigt att samarbeta med målgruppen och designers samt att testa webbsidan på en bred testgrupp för att se om webbsidan är så användarvänlig som man tror att den är. Dessutom kan man väl säga att jag har den förutfattade meningen om att design är roligt och lite mer kreativt än andra saker jag brukar göra.

Det kändes bra att få göra min egen layout och stajla den. Det blev för det mesta som jag ville. Jag tror att jag kommer att tycka att sass är användbart för jag saknar att kunna göra variabler när jag använder css. Det är obekvämt att behöva kopiera färgen eller komma ihåg en kod för att den ska bli samma färg på flera element. Min TIL för det här kursmomentet är att det kan vara både rörigt och bekvämt att jobba i ett ramverk.
